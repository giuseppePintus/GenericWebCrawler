{"url": "https://agrea.regione.emilia-romagna.it/agenzia", "site": "agrea", "chunk_index": 0, "timestamp": "20241226_092319"}
---
L'Agenzia  Agrea è l'Organismo pagatore regionale dell'Emilia-Romagna, incaricato di erogare contributi nel settore agricolo, come previsto dalle normative europee, nazionali e regionali. Istituita nel 2001 dalla Regione Emilia-Romagna con l’obiettivo di velocizzare e semplificare le procedure di pagamento degli aiuti finanziari del Fondo europeo agricolo di garanzia (FEAGA) e del Fondo europeo agricolo di sviluppo rurale (FEASR), è dotata di autonomia amministrativa, organizzativa e contabile ed è finanziata annualmente dalla Regione per le spese di funzionamento. In Italia sono 11 gli Organismi pagatori censiti dal Ministero competente in materia di agricoltura, di questi 10 operanti a livello regionale e uno, AGEA, che gestisce i pagamenti degli aiuti per i regimi di livello nazionale, svolge il ruolo di Organismo pagatore per le Regioni che ne sono prive oltre ad esercitare nei confronti degli altri Organismi pagatori un ruolo di coordinamento e di interfaccia nei rapporti con l’Un